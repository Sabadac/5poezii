<!DOCTYPE html>
<html lang="ro">
    <head>
        <meta charset="UTF-8" />
        <title>Poezii</title>
    </head>
    <body>
        <h1>Poezii de Mihai Eminescu</h1>
        <h2 id="INCEPUT"><strong>Poezii:</strong></h2>
            <p><a href="#Poezia 1">Adio &rarr;</a><br/>
            <a href="#Poezia 2">Ce e amorul? &rarr;</a><br/>
            <a href="#Poezia 3">Poet &rarr;</a><br/>
            <a href="#Poezia 4">Ce te legeni?.. &rarr;</a><br/>
            <a href="#Poezia 5">Veneţia &rarr;</a></p><br/>
            <br/>
            <br/>
            <br/>
            <br/>
            <br/>
            <br/>
            <h2 id="Poezia 1"><strong>Adio</strong></h2>
                <h3><strong>de Mihai Eminescu</strong></h3>
            <p>
            De-acuma nu te-oi mai vedea,<br/>
            Rămâi, rămâi, cu bine!<br/>
            Mă voi feri în calea mea<br/>
            De tine.<br/>
            <br/>
            De astăzi dar tu fă ce vrei,<br/>
            De astăzi nu-mi mai pasă<br/>
            Că cea mai dulce-ntre femei<br/>
            Mă lasă.<br/>
            <br/>
            Căci nu mai am de obicei<br/>
            Ca-n zilele acele,<br/>
            Să mă îmbăt şi de scântei<br/>
            Din stele,<br/>
            <br/>
            Când degerând atâtea dăţi,<br/>
            Eu mă uitam prin ramuri<br/>
            Şi aşteptam să te arăţi<br/>
            La geamuri.<br/>
            <br/>
            O, cât eram de fericit<br/>
            Să mergem împreună,<br/>
            Sub acel farmec liniştit<br/>
            De lună!<br/>
            <br/>
            Şi când în taină mă rugam<br/>
            Ca noaptea-n loc să steie,<br/>
            În veci alături să te am,<br/>
            Femeie!<br/>
            <br/>
            Din a lor treacăt să apuc<br/>
            Acele dulci cuvinte,<br/>
            De care azi abia mi-aduc<br/>
            Aminte.<br/>
            <br/>
            Căci astăzi dacă mai ascult<br/>
            Nimicurile-aceste,<br/>
            Îmi pare-o veche, de demult<br/>
            Poveste.<br/>
            <br/>
            Şi dacă luna bate-n lunci<br/>
            Şi tremură pe lacuri,<br/>
            Totuşi îmi pare că de-atunci<br/>
            Sunt veacuri.<br/>
            <br/>
            Cu ochii serei cei dentâi<br/>
            Eu n-o voi mai privi-o...<br/>
            De-aceea-n urma mea rămâi -<br/>
            Adio!<br/>
            </p>
            <br/>
            <br/>
            <br/>
            <br/>
            <br/>
            <br/>
            <h2 id="Poezia 2"><strong>Ce e amorul?</strong></h2>
                <h3><strong>de Mihai Eminescu</strong></h3>
            <p>
                Ce e amorul? E un lung<br/>
                Prilej pentru durere,<br/>
                Căci mii de lacrimi nu-i ajung<br/>
                Şi tot mai multe cere.<br/>
                <br/>
                De-un semn în treacăt de la ea<br/>
                El sufletul ţi-l leagă,<br/>
                Încât să n-o mai poţi uita<br/>
                Viaţa ta întreagă.<br/>
                <br/>
                Dar încă de te-aşteaptă-n prag<br/>
                În umbră de unghere,<br/>
                De se-ntâlneşte drag cu drag<br/>
                Cum inima ta cere:<br/>
                <br/>
                Dispar şi ceruri şi pământ<br/>
                Şi pieptul tău se bate,<br/>
                Şi totu-atârnă de-un cuvânt<br/>
                Şoptit pe jumătate.<br/>
                <br/>
                Te urmăreşte săptămâni<br/>
                Un pas făcut alene,<br/>
                O dulce strângere de mâini,<br/>
                Un tremurat de gene.<br/>
                <br/>
                Te urmăresc luminători<br/>
                Ca soarele şi luna,<br/>
                Şi peste zi de-atâtea ori<br/>
                Şi noaptea totdeauna.<br/>
                <br/>
                Căci scris a fost ca viaţa ta<br/>
                De doru-i să nu-ncapă,<br/>
                Căci te-a cuprins asemenea<br/>
                Lianelor din apă.<br/>
            </p>
            <br/>
            <br/>
            <br/>
            <br/>
            <br/>
            <br/>
            <h2 id="Poezia 3"><strong>Poet</strong></h2>
                <h3><strong>de Mihai Eminescu</strong></h3>
            <p>
Să torni la rime rele,<br/>
Cu dactile în galopuri,<br/>
Cu gândiri nemistuite<br/>
Să negreşti mai multe topuri;<br/>
<br/>
Şi când vezi vreo femeie<br/>
Să te-nchini pânla pământ<br/>
Şi de-a sta ca să-ţi vorbească<br/>
Să înghiţi orice cuvânt;<br/>
<br/>
Nespălat, neras să umbli,<br/>
Şi rufos şi deşuchet -<br/>
Toate-acestea împreună<br/>
Te-arat-a fi poet.<br/>
            </p>
            <br/>
            <br/>
            <br/>
            <br/>
            <br/>
            <br/>
            <h2 id="Poezia 4"><strong>Ce te legeni?..</strong></h2>
                <h3><strong>de Mihai Eminescu</strong></h3>
            <p>
                - Ce te legeni, codrule,<br/>
                Fără ploaie, fără vânt,<br/>
                Cu crengile la pământ?<br/>
                - De ce nu m-aş legăna,<br/>
                Dacă trece vremea mea!<br/>
                Ziua scade, noaptea creşte<br/>
                Şi frunzişul mi-l răreşte.<br/>
                Bate vântul frunza-n dungă -<br/>
                Cântăreţii mi-i alungă;<br/>
                Bate vântul dintr-o parte -<br/>
                Iarna-i ici, vara-i departe.<br/>
                Şi de ce să nu mă plec,<br/>
                Dacă păsările trec!<br/>
                Peste vârf de rămurele<br/>
                Trec în stoluri rândurele,<br/>
                Ducând gândurile mele<br/>
                Şi norocul meu cu ele.<br/>
                Şi se duc pe rând, pe rând,<br/>
                Zarea lumii-ntunecând,<br/>
                Şi se duc ca clipele,<br/>
                Scuturând aripele,<br/>
                Şi mă lasă pustiit,<br/>
                Vestejit şi amorţit<br/>
                Şi cu doru-mi singurel,<br/>
                De mă-ngân numai cu el!<br/>
            </p>
            <br/>
            <br/>
            <br/>
            <br/>
            <br/>
            <br/>
            <h2 id="Poezia 5"><strong>Veneţia</strong></h2>
                <h3><strong>de Mihai Eminescu</strong></h3>
            <p>
S-a stins viaţa falnicei Veneţii,<br/>
N-auzi cântări, nu vezi lumini de baluri;<br/>
Pe scări de marmură, prin vechi portaluri,<br/>
Pătrunde luna, înălbind pereţii.<br/>
<br/>
Okeanos se plânge pe canaluri...<br/>
El numa-n veci e-n floarea tinereţii,<br/>
Miresei dulci i-ar da suflarea vieţii,<br/>
Izbeşte-n ziduri vechi, sunând din valuri.<br/>
<br/>
Ca-n ţintirim tăcere e-n cetate.<br/>
Preot rămas din a vechimii zile,<br/>
San Marc sinistru miezul nopţii bate.<br/>
<br/>
Cu glas adânc, cu graiul de Sibile,<br/>
Rosteşte lin în clipe cadenţate:<br/>
"Nu-nvie morţii - e-n zadar, copile!"<br/>
            </p>
            <br/>
            <br/>
            <br/>
            <p><a href="#INCEPUT"><strong>INCEPUT</strong> </a><br/></p>
         </body>